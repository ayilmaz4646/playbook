# AARRR

AARRR, [Dave McClure](https://twitter.com/davemcclure) tarafından internet projelerinin başarılarının ölçülmesini sağlayan beş aşamadan oluşan bir yöntemdir.

**Web uygulamalarınızın kullanıcı potansiyeline ulaşması ve tutunması AARRR ile mümkündür.**

Peki nedir bu beş aşama?

* **Toplama** (Acquisition) kullanıcılar değişik kanallardan siteye gelirler.
* **Aktivasyon** (Activation) kullanıcı siteye ilk geldiğinde mutlu ayrılmalıdır.
* **Tutma** (Retention) kullanıcı siteye birden fazla gelmelidir.
* **Sevk** (Referral) kullanıcı siteyi diğer kullanıcılara önermelidir.
* **Gelir** (Revenue) kullanıcılar siteye para vermeyi hazır olmalıdır.

![AARRR Modeli](images/aarrr-1.jpg)

Peki AARRR bize ne sağlar?

* Ekipte ki herkesin aynı dili konuşmasını sağlar.
* Ürünün gidişatında bir hata varsa hatanın tespiti daha kolay olacaktır.
* AARRR girişimcinin yatırımcılara somut veriler sunmasını sağlar.
* AARRR size başarılı olup olmadığınızı söyler.

Girişimci, her seferinde bir aşamaya odaklanmalıdır. Aksi takdirde sıkıntı yaşar.

1. **İyi bir ürün yapmak** Aktivasyon ve tutma.
2. **Ürünün pazarlamasını yapmak** Toplama ve sevk.
3. **Para kazanma** Gelir ve Karlılık ile ilgilidir.

Girişimci aşamaların birbirine dönüşüm oranlarını görebilmek için AARRR metriklerini belirlemelidir. Bu işi yaparken az aslında çoktur mantığını unutmamalıdır. Dönüşüm kriterleri hesaplanabilir olmalıdır.

Örneğin;

Son bir aydaki siteye yapılan toplan ziyaret / Son bir aydaki üye olma sayısı

Diğer önemli olan konu ise sizin müşterilerinize sunduğunuz hizmetin ne olduğudur. Düşünülenin aksine müşterilere yeni özellikler sunmak genellikle müşteri kaçışlarına neden olur. Girişimci zamanının %80'ini mevcut özelliklerin mükemmel olmasına ayırmalı, %20 zamanını yeni özellikler eklemeye ayırmalıdır. Unutmayın ne kadar az o kadar iyidir. Her hafta müşterilerinizi zorlayan, kullanılmayan, kullanımı zor olan bir özelliği programdan çıkartın veya düzeltin.

## Aşamalar

### Toplama (Acquisition)

Kullanıcılar siteye bir çok kanaldan ulaşırlar. Girişimcinin görevi bu kanalları tespit etmek, doğru kanallara yatırım yapmak, aksayan kanallardaki problemleri gidermektedir.

Kanallar

* Arama motorları,
* Adwords,
* Davetiye sistemi,
* Haber Grubu & Email marketing,
* Viral,
* Blog yazıları,
* Sosyal medya paylaşımları,
* Uygulamalar & Widgets,
* Halkla İlişkiler,
* Kuponlar,
* Kampanyalar,
* Yarışmalar,
* Satış ortaklığı,
* Doğrudan pazarlama,
* Radyo / TV / Print.

Kanalları doğru seçmeliyiz. Seçim işinde;

* En geniş topluluğa ulaşabileceğimiz,
* En düşük maliyetli,
* En iyi performansı alacağımız

şekilde seçim yapmamız gerekir.

NOT: Amaç çok kişiye ulaşmak değil müşteri kitlemize ulaşmaktır. Bu bağlamda 100.000 üyesi olan genel bir foruma reklam vermek yerine 1000 üyesi olan müşterilerimizin olduğu bir foruma reklam vermek daha iyidir.

Yukarıdaki kanallardan arama motorları, davetiye sistemi, haber grubu, viral, blog, sosyal medya paylaşımları, widgetler ücretsiz olanlardır. Eğer müşteri segmentinize bunlar ile ulaşabiliyorsanız şanslısınız.

### Aktivasyon (Activition)

Toplama sonucunda kullanıcılar siteye gelir. Bu andan itibaren aktivasyon süreci başlar. Aktivasyon için bir kriter belirlemeniz gerekmektedir. code2 olarak biz atkivasyonu kullanıcıya ulaşabileceğimiz bir yolun açılması olarak görüyoruz.

* En güzeli siteye üye olması
* RSS Kaydı
* Facebook like
* Haber grubu üyeliği

Aktivasyon sayfasının en önemli konusu kullanıcıyı siteden kaçırmadan, en kısa yoldan siteye üye yapacak çözümler bulmaktır.

* Sade bir site tasarımı,
* Üyelik ekranında e-posta ve parola dışında bir şey istememek,
* Facebook sistemi üzerinden üyelik,
* Kullanıcıya çok seçenek sunmamak, ne istiyorsa onu göstermek,
* A/B Testi. (Eğer ziyaretçi sayınız 1000'in üzerinde değilse yapmayın.)

### Tutma (Retention)

Kullanıcıların sitenize birden fazla gelmesini sağlayacak özellikleri sitenizde bulundurmalısınız. Aksi takdirde kullanıcılar bir daha sitenize gelmeyeceklerdir.

Tutmaya yarayan bazı özellikler

* Alarmlar,
* Blog RSS'leri,
* E-posta göndermek,
* Haber RSS,
* Sistem olayları,
* Zaman tabanlı işler,
* Leaderboard.

### Sevk (Referral)

Kullanıcılarınızın sizi diğer kullanıcılara önermesidir.

* Viral döngüler,
* Widgetler,
* Satış ortaklığı,
* Kampanyalar,
* Davetiye sistemi,
* E-posta göndermek.

NOT: Uygulamanız mükemmel olmadan böyle bir çabaya girmeyin. Reklamın iyisi de **kötüsüde** olur. Eğer ürününüz hazır değilse kullanıcılar gelecek, beğenmeyecek ve bir daha fikirlerini değiştirmek çok mümkün olmayacaktır.

### Gelir (Revenue)

Kullanıcılardan para kazanma yoludur. Bu daha çok iş modeli ile ilgili bir kısımdır ancak bir internet sitesi aşağıdaki yollardan da para kazanabilir.

* Reklam alarak,
* Kullanıcılarından iş bağlayarak,
* Aylık bir üyelik ile,
* E-ticaret yaparak,
* Sponsor alarak,
* Kendi içinde sanal bir para yapıp kullanıcılara bunu satarak. (Şunu yapmak için 3 altına ihtiyacınız var gibi...)

Yapılan uygulamaya ve iş modeline göre girişimci bunlardan birini veya bir kaçını seçebilir.

## Araçlar, Servisler & Hizmetler

**GtMetric**

Sayfanızın internet standartlarına uygun olup olmadığına bakar ve puan verir. Sayfanızda ki hataları tespit eder, bunları size söyler.

* http://gtmetrix.com/

**Fiver**

Sosyal medya hesap yönetimi, seo backlink çalışması, e-posta tasarımı, grafik ve içerik tasarımı yapacak insanları burada $5 - $10 dolar arasına bulabilirsiniz.

* http://fiverr.com/

**Google Analytcis**

Google'ın ücretsiz sunduğu bir servistir. Sayfanıza yapılan ziyaretleri gösterir. Bazı metrikleri ölçmek için kullanabilirsiniz.

* https://www.google.com/analytics

**Google Webmaster Tools**

SEO ile ilgili sitenizde ki yanlışları gösteren google aracıdır.

* https://www.google.com/webmasters/tools

**Campaign Monitor**

E-mail Marketing yapmak için uygun bir araçtır. 12 bin maile kadar ücretsiz gönderimi vardır.

* http://www.campaignmonitor.com/

**Adwords Kelime Bulucu**

Google reklamları için doğru kelimeleri bulmanızı sağlayan araçtır.

* http://adwords.google.com/select/KeywordToolExternal

**SEO için gerekli bazı araçlar**

SEO için gerekli ücretli ve ücretsiz olan bir servistir. İstenirse günlüğü $10'dan bir SEO uzmanı kiralanır. http://tools.seobook.com/#freew adresinde ücretsiz olanları da vardır.

* http://tools.seobook.com/

**Add This veya Share This**

Sitenize sosyal medyada paylaşım için gerekli olan kodu üretir.

* http://www.addthis.com/
* http://sharethis.com/

## Kaynaklar

**Videolar**

* [Dave McClure - Startup Metrics for Pirates: AARRR!](http://www.youtube.com/watch?v=irjgfW0BIrw)
* [Dave McClure - Startup Metrics for Pirates Farklı bir sunum](http://www.ustream.tv/recorded/5336115)
* [Matt Kaplan & Alex Kieft](http://www.knowledgevision.com/aarrr_metrics)

**Sunumlar**

* http://www.slideshare.net/dmc500hats/startup-metrics-4-pirates-20-march-2011-sxsw
* http://www.slideshare.net/dmc500hats/startup-metrics-for-pirates-long-version

**Blog Yazıları**

* http://blog.acerpro.com.tr/2012/05/dijital-pazarlamada-basarinin-formulu-aarrr/
* http://colearningbe.wordpress.com/2012/10/02/startup-retreat-custdev/
