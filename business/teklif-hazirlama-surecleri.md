# Teklifler

## İyi Bir Teklifin Unsurları

İyi hazırlanmış bir teklifin içinde aşağıdaki bilgiler bulunmalıdır :

* Firmanızın logosu
* Teklif tarihi
* Geçerlilik süresi
* Termin
* Teklif başlığı
* Kapsam Dökümanı
* Bölüm bölüm uygulamanın özellikleri
* Bölüm bölüm teknik özellikler
* Ücretlendirme ve Ödeme Planı
* Cezai Şartlar

## Kapsam

Yazılım şirketleri zaman satan kuruluşlardır. Eğer butik yazılım geliştirmeden söz ediliyorsa bu durum daha da belirgin hale gelir. Dolayısıyla yazılım kapsamının sözleşme aşamasında belirlenmesi önem taşır. Elbette hiçbir sözleşme veya işveren, yazılımın en başında ortaya çıkabilecek her sorunu öngöremez. Ancak tarafların uyabilecekleri bir kapsam çerçevesinin belirlenmesi, şirketin hangi özellikleri geliştireceğini, müşterinin de neye neden ve ne kadar para ödeyeceğini bilmesini sağlar.

Bu yüzden, tüm sözleşmelerimizde *Kapsam Dökümanı* imzalıyoruz. Tipik bir kapsam
dökümanı teknik kapsam (kullanılacak teknolojiler), altyapı kapsamı ve yazılımın
özelliklerini tarif eden kullanıcı öykülerinden oluşur. Bu üç kriterin de
belirlenmesi projenin sağlıklı yürümesi açısından kritiktir.

## Ücretlendirme

Projenin maliyet hesapları adam gün üzerinden yapılır. Proje maliyeti ortaya
çıkartıldıktan sonra müşteri ile uzlaşılan kapsam ödeme aşamalarına bölünür ve
her bir aşama tamamlandığında o aşamanın hakedişi olan ödeme yapılır. Yazılım
projelerinin fiyatlandırılmasında avanslı çalışma esastır ve genellikle, proje
süresine de bağlı olarak ödemeler 3 ila 4 parça halinde yapılır. 

## Ödeme Planı

Projelerin ödeme planı projenin süresine göre değişmektedir. Ancak ödemeler aylık olmalıdır ve proje bitiminden en fazla iki ay sonrasın son ödeme alınmış olmalıdır.

Örneğin 4 aylık bir projenin yapılabilecek adil anlaşması, bir peşinat dört taksittir ancak bu ödeme planı müşteri açısından zor olursa yapılabilecek en son ödeme planı bir peşinat, alt taksit olabilir.

İkinci örnek olarak bir ay sürecek bir projenin süresinin varsayılan teklifi bir peşinat, bir taksit şeklindeyken, ödeme planı müşteri için uygun değilse bir peşinat, üç taksit yapılabilir.

## Penaltı

Penaltı eğer projeyi teslim süresine uymazsak firma olarak ödeyeceğimiz günlük ceza bedelidir. Bu bedel projenin toplam bedelinin, iş gününün üç katına bölünmesiyle bulunur.

Örneğin 10.000 TL lik ve 20 iş günü sürecek bir projenin günlük penaltı bedeli 10000 / (20 * 3) = 166.6 TL dir.
